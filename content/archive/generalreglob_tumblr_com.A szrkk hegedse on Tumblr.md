# [A szürkék hegedőse on Tumblr](https://generalreglob.tumblr.com/)
Elöljáróban el kell mondanom, hogy szeretem a sportot, a focit is, űztem is mindenféle fajtáját, bár mióta Európa utcai csatára tolja bele a lopott milliárdokat, meglehetősen hanyagolom.

Most mégis rávitt a kíváncsiság, néztem a VB döntőt a „közszolgálati” tévén. Elég későn kapcsolódtam bele, a vége felé. Győztek az argentinok, megérdemelten, ám ahogy lefújta a bíró a mérkőzést, pár másodpercben leadták a gólokat, majd azt követően azonnal a képembe tolult a híradó.

Lehet, hogy van, aki nézi, hallgatja ezt az évi 130 milliárdért sugárzott förmedvényt, nem irigylem. Ennyi tömény hazugságot nem könnyű összehozni, nem csoda, hogy ennyibe kerül!.

Jó, lassulok, több percbe telt, míg elkapcsoltam, addig is ez a Hollik duma vette le kedvemet a vacsorától:

„Magyarország nyert - így értékelte Hollik István a Kossuth Rádióban, hogy az Európai Unió jóváhagyta a magyar helyreállítási tervet. A Fidesz kommunikációs igazgatója szerint ugyanakkor vesztettek azok a politikai erők, amelyek 2010 óta folyamatosan meg akarják büntetni Magyarországot, amiért nemzeti kormánya van.”